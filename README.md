# IoTv1

Allereerst heten we je graag welkom bij de eerste Frack "Internet of Things" (IoT)-cursus.
Dank voor je aanmelding, we vertrouwen er op dat de komende 5 avonden voor iedereen een leerzame en leuke besteding van de vrije tijd al worden.

De workshop zal gegeven worden op de donderdagavond vanaf 19:30, de locatie zal zijn:
Fonteinland 7, oftewel de nieuwe locatie van Frack. Bekijk de wiki[0] voor meer details.

Wat heb je nodig?

Zoals je wellicht gezien hebt op de inschrijfpagina heb je een aantal zaken nodig om succesvol deel te kunnen nemen aan de IoT-cursus. De meest logische hiervan is natuurlijk een basiskenis Arduino, en de Arduino zelf.
Het maakt niet zo heel veel uit welke Arduino je gebruikt, maar een Arduino Uno is wellicht praktisch. Uiteraard hoeft dit geen "echte" te zijn en voldoet een kloon met de juiste kwaliteit ook prima.
Daarnaast is een breadboard met een stuk of 20 jumper wires wel nuttig gezien we nog al wat gaan experimenteren. Alles los en vast solderen zal betekenen dat je Arduino en de sensors etc er niet knapper op worden.

Regel daarnaast dat je een een werkende setup hebt van de Arduino-programmeeromgeving[1] en dat je het Blink example in je arduino kunt flashen.
Wat ook praktisch is om alvast te hebben is een werkende Python 2.x omgeving, linux en mac hebben dit al normaliter, en op windows is deze gemakkelijk te installeren van de python website. [2]
Een werkende simpele webserver kan daarnaast ook handig zijn, (denk aan lighttpd, ngnix of apache), en eventueel een manier om een simpele linux Virtual machine te draaien. [3]

Welke kennis is handig om nog even op te frissen?

Een aantal technieken zullen de revue passeren tijdens de cursus, om het jezelf makkelijk te maken kun je alvast in de volgende hoeken je kennis wat opfrissen of uitbreiden:

Basiskennis arduino,
  * if / else / functies
  * Gebruik van modules (vanaf bijvoorbeeld Github)
Linux (debian / ubuntu)
  * Grbruik van git clone
  * installatie
  * commandline basiskennis
  * configuratie van webserver
Python
  * gebruik van modules

Voor vragen of opmerkingen kun je altijd een mailtje sturen of even op irc aankloppen [4]

[0] = https://frack.nl/wiki/Space2.0
[1] = https://learn.sparkfun.com/tutorials/installing-arduino-ide
[2] = https://www.python.org/downloads/
[3] = https://www.virtualbox.org/wiki/Downloads
[4] = irc://irc.eth0.nl/#frack
